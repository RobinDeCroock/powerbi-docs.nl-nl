---
title: Inhoud zoeken vanaf de startpagina van de Power BI-service
description: Begin op het startcanvas en zoek en open rapporten, dashboards en apps.
author: mihart
ms.reviewer: ''
ms.service: powerbi
ms.subservice: powerbi-consumer
ms.topic: conceptual
ms.date: 01/28/2020
ms.author: mihart
LocalizationGroup: Get started
ms.openlocfilehash: dd83388c00b2415c43355bb57c271b430a9abc53
ms.sourcegitcommit: 8b300151b5c59bc66bfef1ca2ad08593d4d05d6a
ms.translationtype: HT
ms.contentlocale: nl-NL
ms.lasthandoff: 01/30/2020
ms.locfileid: "76888806"
---
# <a name="find-your-dashboards-reports-and-apps"></a>Uw dashboards, rapporten en apps zoeken
In Power BI verwijst de term *inhoud* naar apps, dashboards en rapporten. Inhoud wordt gemaakt door Power BI-*ontwerpers*, die de inhoud met collega's zoals u delen. Uw inhoud is toegankelijk en kan worden weergegeven in de Power BI-service, en de beste plek om in Power BI aan de slag te gaan is de **startpagina** van Power BI.

## <a name="explore-power-bi-home"></a>Power BI Home verkennen
Nadat u zich hebt aangemeld bij de Power BI-service, selecteert u **Startpagina** in het navigatievenster. 

![Schermopname van het startcanvas voor de Power BI-service.](media/end-user-home/power-bi-home-menu.png)


U ziet nu het startcanvas, zoals in de volgende afbeelding.
 
![Schermopname van het startcanvas voor de Power BI-service.](media/end-user-home/power-bi-home.png)

Power BI Home biedt drie verschillende manieren om uw inhoud te zoeken en weer te geven. Met elke manier krijgt u toegang tot dezelfde inhoudsgroep, alleen de manier waarop u die toegang krijgt, is anders. Soms kunt u het gemakkelijkst en snelst iets zoeken met behulp van een zoekopdracht, terwijl het op andere momenten handiger is om een *kaart* op het startcanvas te selecteren.

- Op het startcanvas wordt uw favoriete en meest recente inhoud weergegeven en georganiseerd, met aanbevolen inhoud en trainingsmateriaal. Elk stuk inhoud wordt als een *kaart* weergegeven, met een titel en een pictogram. Als u een kaart selecteert, wordt die inhoud geopend.
- Links ziet u een navigatiedeelvenster. Dit venster wordt ook wel gewoon navigatievenster genoemd. Op dit deelvenster wordt dezelfde inhoud iets anders georganiseerd, namelijk in de categorieën Favorieten, Recent, Apps en Gedeeld met mij. Vanaf dit punt kunt u lijsten met inhoud weergeven en de lijst die u wilt openen, selecteren.
- In de rechterbovenhoek staat een algemeen zoekvak waarmee u inhoud kunt zoeken op titel, naam of trefwoord.

In het volgende onderwerp worden al deze opties voor het zoeken en weergeven van inhoud stuk voor stuk bekeken.

## <a name="home-canvas"></a>Startcanvas
Op het startcanvas ziet u alle inhoud die u gemachtigd bent om te gebruiken. In het begin staat er misschien niet veel inhoud op uw startcanvas (zie bovenstaande afbeelding), maar dit verandert wanneer u Power BI begint te gebruiken met uw collega's.

Ook wordt het startcanvas bijgewerkt met aanbevolen inhoud en trainingsmateriaal. 
 
Wanneer u in de Power BI-service werkt, krijgt u dashboards, rapporten en apps van collega's waardoor de startpagina van Power BI na verloop van tijd steeds voller zal raken. Na een tijdje ziet het er bijvoorbeeld uit zoals de volgende startpagina.

![Een schermopname van het welkomstscherm voor de Power BI-service.](media/end-user-home/power-bi-home-oldest.png)

 
In de volgende onderwerpen gaan we dieper in op dit startcanvas, van boven naar beneden.

## <a name="most-important-content-at-your-fingertips"></a>De belangrijkste inhoud binnen handbereik

### <a name="favorites-and-frequents"></a>Favorieten en vaak gebruikte items
Dit bovenste gedeelte bevat koppelingen naar de inhoud die u het meest gebruikt of die u als [aanbevolen of favoriet](end-user-favorite.md) hebt gemarkeerd. U ziet dat een aantal kaarten van gele sterren zijn voorzien; die twee apps en dat dashboard zijn als favorieten aangeduid. 

![Flyout Favorieten](./media/end-user-home/power-bi-favorites-frequents.png)

Bovendien kunt u inhoud labelen als [aanbevolen](end-user-featured.md). Kies één dashboard of rapport dat u verwacht het meeste weer te geven en stel dit in als uw *aanbevolen* inhoud. Steeds wanneer u de Power BI-service opent, wordt uw aanbevolen dashboard als eerste weergegeven. 


### <a name="recents-and-my-apps"></a>Recente items en Mijn apps
In het volgende deel staat de inhoud die u het meest recent hebt bezocht. U ziet dat elke kaart van een tijdstempel is voorzien. In het gedeelte **Mijn apps** staan apps die met u zijn gedeeld of die u [uit AppSource hebt gedownload](end-user-apps.md); hier vindt u de meest recente apps. U kunt **Alles weergeven** selecteren om een lijst weer te geven met alle apps die met u zijn gedeeld.

![recente apps](./media/end-user-home/power-bi-recent-apps.png)


### <a name="workspaces"></a>Werkruimten
Elke gebruiker van de Power BI-service heeft één **Mijn werkruimte**. **Mijn werkruimte** bevat alleen inhoud als u Microsoft-voorbeelden hebt gedownload of als u zelf dashboards, rapporten of apps hebt gemaakt. Voor veel *gebruikers* zal **Mijn werkruimte** leeg zijn en leeg blijven.  

![lege Mijn werkruimte](./media/end-user-home/power-bi-empty-workspace.png)

Telkens wanneer u [een app downloadt](end-user-app-marketing.md) of [een app met u wordt gedeeld](end-user-apps.md), wordt er een nieuwe werkruimte gemaakt.  Als u een *app-werkruimte* wilt openen, selecteert u deze op het startcanvas. 

![Werkruimte Gardening geselecteerd](./media/end-user-home/power-bi-workspace-section.png)

De app wordt geopend op het canvas en u ziet de naam van de werkruimte in het navigatievenster. Binnen werkruimten van de Power BI-service wordt de inhoud gescheiden per type: dashboards en rapporten. In sommige gevallen hebt u ook werkmappen en gegevenssets. U ziet deze organisatie wanneer u een werkruimte selecteert. In dit voorbeeld bevat de werkruimte **Gardening** vier dashboards en twee rapporten.

![Werkruimte Gardening geselecteerd](./media/end-user-home/power-bi-search-workspace.png)

### <a name="shared-with-me"></a>Gedeeld met mij
Collega's delen apps met u, maar ze kunnen ook afzonderlijke dashboards en rapporten delen. In het gedeelte **Gedeeld met mij** ziet u dat er drie dashboards en drie rapporten staan die uw collega's met u hebben gedeeld.

![gedeelde inhoud vermeld op de startpagina](./media/end-user-home/power-bi-shared.png)

### <a name="recommended-apps"></a>Aanbevolen apps
Op basis van uw activiteit en accountinstellingen worden in Power BI een aantal aanbevolen apps getoond. U kunt de app openen door de app-kaart te selecteren.
 
### <a name="learning-resources"></a>Trainingsmateriaal
Onder aan het startcanvas ziet u trainingsmateriaal. Welke resources exact voor u worden weergegeven, hangt af van uw activiteiten en instellingen en de Power BI-beheerder. 
 
## <a name="explore-the-nav-pane"></a>Het navigatievenster verkennen

Het navigatievenster classificeert uw inhoud zodanig dat u snel kunt vinden wat u nodig hebt.  

![Een schermopname van het navigatievenster voor de Power BI-service.](media/end-user-home/power-bi-nav.png)


Gebruik het navigatievenster om dashboards, rapporten en apps te zoeken en tussen deze items te bewegen. In sommige gevallen is het gebruik van het navigatievenster de snelste manier om inhoud te openen. Het navigatievenster wordt weergegeven zodra u de startpagina opent en blijft op dezelfde plek staan wanneer u andere gebieden van de Power BI-service opent. U kunt het venster samenvouwen door het pictogram Verbergen te selecteren ![Pictogram voor het verbergen van het navigatievenster](media/end-user-home/power-bi-hide.png) .
  
In het navigatievenster wordt uw inhoud in containers geordend. Deze containers zijn vergelijkbaar met de items die u al op het startcanvas hebt gezien: Favorieten, Recent, Apps, Gedeeld met mij en werkruimten. Met behulp van de vervolgmenu's ziet u alleen de meest recente inhoud in elk van deze containers. U kunt ook naar inhoudslijsten navigeren om alle inhoud voor elke containercategorie weer te geven.
 
- Selecteer de kop om een van deze inhoudssecties te openen en een lijst met alle items weer te geven.
- Selecteer het vervolgmenu om het meest recente item in elke container te zien ( **>** ).

    ![Een video over het gebruik van het navigatievenster voor recente items](media/end-user-home/power-bi-nav-bar.gif)

 
Het navigatievenster biedt u een andere manier om snel de gewenste inhoud te zoeken. Inhoud wordt op een vergelijkbare manier als op het startcanvas georganiseerd, maar wordt in lijsten in plaats van in kaarten weergegeven. 

## <a name="search-all-of-your-content"></a>Al uw inhoud doorzoeken
Soms kunt u uw inhoud het snelst zoeken door een zoekopdracht uit te voeren. Stel bijvoorbeeld dat u hebt ontdekt dat een dashboard dat u al een tijdje niet meer hebt gebruikt, niet op het startcanvas wordt weergegeven. Of u weet nog wel dat uw collega Aaron iets met u heeft gedeeld, maar u weet niet meer hoe het heet of wat voor type inhoud Aaron met u heeft gedeeld; was het een dashboard of een rapport? Het is ook mogelijk dat u zo veel inhoud hebt dat het makkelijker is om te zoeken dan te scrollen of sorteren. 
 
Het zoekveld bevindt zich in de rechterbovenhoek van de menubalk op de startpagina. U kunt de volledige of gedeeltelijke naam van dat dashboard invoeren en hier naar zoeken. Daarnaast kunt u de naam van uw collega invoeren en inhoud zoeken die hij met u heeft gedeeld. De zoekopdracht wordt beperkt tot overeenkomsten in alle inhoud waarvan u eigenaar bent of waar u toegang tot hebt.

![Schermopname met het gebruik van het zoekveld voor Recente items](media/end-user-home/power-bi-search-field.png)

## <a name="next-steps"></a>Volgende stappen
Overzicht van de [Basisconcepten voor Power BI](end-user-basic-concepts.md)

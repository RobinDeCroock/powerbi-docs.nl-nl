---
title: Inhoud zoeken in de Power BI-service
description: Begin op het startcanvas en zoek en open rapporten, dashboards en apps.
author: mihart
manager: kvivek
ms.reviewer: ''
ms.service: powerbi
ms.subservice: powerbi-consumer
ms.topic: conceptual
ms.date: 09/16/2019
ms.author: mihart
LocalizationGroup: Get started
ms.openlocfilehash: d97b5a93060869d65de6652af869b472baf8cd10
ms.sourcegitcommit: a97c0c34f888e44abf4c9aa657ec9463a32be06f
ms.translationtype: HT
ms.contentlocale: nl-NL
ms.lasthandoff: 09/17/2019
ms.locfileid: "71077779"
---
# <a name="find-your-dashboards-reports-and-apps"></a>Uw dashboards, rapporten en apps zoeken
In Power BI verwijst de term *inhoud* naar apps, dashboards en rapporten. Inhoud wordt gemaakt door Power BI-*ontwerpers*, die de inhoud met collega's zoals u delen. Uw inhoud is toegankelijk en kan worden weergegeven in de Power BI-service, en de beste plek om in Power BI aan de slag te gaan is uw startpagina.

## <a name="explore-power-bi-home"></a>Power BI Home verkennen
Wanneer u zich aanmeldt, wordt Power BI geopend en wordt uw startcanvas weergegeven (zie de volgende afbeelding).
 
![Schermopname van het startcanvas voor de Power BI-service.](media/end-user-home/power-bi-home.png)

Power BI Home biedt drie verschillende manieren om uw inhoud te zoeken en weer te geven. Met elke manier krijgt u toegang tot dezelfde inhoudsgroep, alleen de manier waarop u die toegang krijgt, is anders. Soms kunt u het gemakkelijkst en snelst iets zoeken met behulp van een zoekopdracht, terwijl het op andere momenten handiger is om een *kaart* op het startcanvas te selecteren.

- Op het startcanvas wordt uw favoriete en meest recente inhoud weergegeven en georganiseerd, met aanbevolen inhoud en trainingsmateriaal. Elk stuk inhoud wordt als een *kaart* weergegeven, met een titel en een pictogram. Als u een kaart selecteert, wordt die inhoud geopend.
- Links ziet u een navigatievenster. Dit venster wordt de navigatiebalk genoemd. Op dit deelvenster wordt dezelfde inhoud iets anders georganiseerd, namelijk in de categorieën Favorieten, Recent, Apps en Gedeeld met mij. Vanaf dit punt kunt u lijsten met inhoud weergeven en de lijst die u wilt openen, selecteren.
- In de rechterbovenhoek staat een algemeen zoekvak waarmee u inhoud kunt zoeken op titel, naam of trefwoord.

In het volgende onderwerp worden al deze opties voor het zoeken en weergeven van inhoud stuk voor stuk bekeken.

## <a name="home-canvas"></a>Startcanvas
Op het startcanvas ziet u alle inhoud die u gemachtigd bent om te gebruiken. In het begin staat er misschien niet veel inhoud op uw startcanvas (zie bovenstaande afbeelding), maar dit verandert wanneer u Power BI begint te gebruiken met uw collega's.

Ook wordt het startcanvas bijgewerkt met aanbevolen inhoud en trainingsmateriaal. 
 
Wanneer u in de Power BI-service werkt, krijgt u dashboards, rapporten en apps van collega's waardoor uw startpagina na verloop van tijd steeds voller zal raken. Na een tijdje ziet het er bijvoorbeeld uit zoals de volgende startpagina.

![Een schermopname van het welkomstscherm voor de Power BI-service.](media/end-user-home/power-bi-home-older.png)

 
In de volgende onderwerpen gaan we dieper in op deze startpagina, van boven naar beneden.

## <a name="most-important-content-at-your-fingertips"></a>De belangrijkste inhoud binnen handbereik

### <a name="favorites-and-frequents"></a>Favorieten en vaak gebruikte items
Dit bovenste gedeelte bevat koppelingen naar de inhoud die u het meest gebruikt of die u als [aanbevolen of favoriet](end-user-favorite.md) hebt gemarkeerd. U ziet dat een aantal kaarten van gele sterren zijn voorzien; die twee apps en dat dashboard zijn als favorieten aangeduid.
 
### <a name="recents-and-my-apps"></a>Recente items en Mijn apps
In het volgende deel staat de inhoud die u het meest recent hebt bezocht. U ziet dat elke kaart van een tijdstempel is voorzien. In het gedeelte **Mijn apps** staan apps die met u zijn gedeeld of die u [uit AppSource hebt gedownload](end-user-apps.md); hier vindt u de meest recente apps. U kunt **Alles weergeven** selecteren om een lijst weer te geven met alle apps die met u zijn gedeeld.

### <a name="workspaces"></a>Werkruimten
Als Power BI-*gebruiker* hebt u meestal maar één werkruimte: **Mijn werkruimte**. 

### <a name="shared-with-me"></a>Gedeeld met mij
Collega's delen apps met u, maar ze kunnen ook afzonderlijke dashboards en rapporten delen. In het gedeelte **Gedeeld met mij** ziet u dat er drie dashboards en drie rapporten staan die uw collega's met u hebben gedeeld.

### <a name="recommended-apps"></a>Aanbevolen apps
Op basis van uw activiteit en accountinstellingen worden in Power BI een aantal aanbevolen apps getoond. U kunt de app openen door de app-kaart te selecteren.
 
### <a name="learning-resources"></a>Trainingsmateriaal
Onder aan het startcanvas ziet u trainingsmateriaal. Welke resources exact voor u worden weergegeven, hangt af van uw activiteiten en instellingen en de Power BI-beheerder. 
 
## <a name="explore-the-navigation-pane-nav-bar"></a>Het navigatievenster (de navigatiebalk) verkennen

![Schermopname van de navigatiebalk voor de Power BI-service.](media/end-user-home/power-bi-nav-bar.png)


Gebruik het linkernavigatievenster (de navigatiebalk) om dashboards, rapporten en apps te zoeken en tussen deze items te bewegen. In sommige gevallen is het gebruik van de navigatiebalk de snelste manier om inhoud te openen.
De navigatiebalk wordt weergegeven zodra u de startpagina opent en blijft op dezelfde plek staan wanneer u andere gebieden van de Power BI-service opent.
  
Op de navigatiebalk wordt uw inhoud in containers geordend. Deze containers zijn vergelijkbaar met de items die u al op het startcanvas hebt gezien: Favorieten, Recent, Apps en Gedeeld met mij. Met behulp van de vervolgmenu's ziet u alleen de meest recente inhoud in elk van deze containers. U kunt ook naar inhoudslijsten navigeren om alle inhoud voor elke containercategorie weer te geven.
 
- Selecteer de kop om een van deze inhoudssecties te openen en een lijst met alle items weer te geven.
- Selecteer het vervolgmenu om het meest recente item in elke container te zien ( **>** ).

    ![Video over het gebruik van de navigatiebalk voor recente items](media/end-user-home/power-bi-nav-bar.gif)

 
De navigatiebalk biedt u een andere manier om snel de gewenste inhoud te zoeken. Inhoud wordt op een vergelijkbare manier als op het startcanvas georganiseerd, maar wordt in lijsten in plaats van in kaarten weergegeven. 

## <a name="search-all-of-your-content"></a>Al uw inhoud doorzoeken
Soms kunt u uw inhoud het snelst zoeken door een zoekopdracht uit te voeren. Stel bijvoorbeeld dat u hebt ontdekt dat een dashboard dat u al een tijdje niet meer hebt gebruikt, niet op het startcanvas wordt weergegeven. Of u weet nog wel dat uw collega Aaron dat dashboard met u heeft gedeeld, maar u weet niet meer hoe dat dashboard heet of wat voor type inhoud Aaron met u heeft gedeeld - was dit een dashboard of een rapport?
 
U kunt de volledige of gedeeltelijke naam van dat dashboard invoeren en hier naar zoeken. Daarnaast kunt u de naam van uw collega invoeren en inhoud zoeken die hij met u heeft gedeeld. De zoekopdracht wordt beperkt tot overeenkomsten in alle inhoud waarvan u eigenaar bent of waar u toegang tot hebt.

![Schermopname met het gebruik van het zoekveld voor Recente items](media/end-user-home/power-bi-search.png)

## <a name="next-steps"></a>Volgende stappen
Overzicht van de [Basisconcepten voor Power BI](end-user-basic-concepts.md)

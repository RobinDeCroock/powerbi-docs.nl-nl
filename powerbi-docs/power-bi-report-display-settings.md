---
title: Instellingen voor de paginaweergave in een Power BI-rapport
description: Instellingen voor paginaweergave en instellingen voor paginaweergave voor een rapport
author: maggiesMSFT
ms.reviewer: ''
featuredvideoid: ''
ms.service: powerbi
ms.subservice: powerbi-service
ms.topic: conceptual
ms.date: 05/29/2019
ms.author: maggies
LocalizationGroup: Reports
ms.openlocfilehash: 183ce793342253775f641406620447e7b0f44020
ms.sourcegitcommit: 64c860fcbf2969bf089cec358331a1fc1e0d39a8
ms.translationtype: HT
ms.contentlocale: nl-NL
ms.lasthandoff: 11/09/2019
ms.locfileid: "73875117"
---
# <a name="page-display-settings-in-a-power-bi-report"></a>Instellingen voor de paginaweergave in een Power BI-rapport
We begrijpen dat het essentieel is dat uw rapport perfect is ingedeeld. Dit kan lastig zijn omdat u en uw collega's dezelfde rapporten mogelijk weergeven op schermen met verschillende verhoudingen en afmetingen. 

De standaardweergave is **Aanpassen aan pagina** en standaardgrootte van de weergave is **16:9**. Als u een andere hoogte-breedteverhouding wilt vastleggen of uw rapport op een andere manier wilt aanpassen, kunt u twee opties gebruiken: instellingen voor ***Paginaweergave*** en instellingen voor ***Paginaformaat***.


<iframe width="560" height="315" src="https://www.youtube.com/embed/5tg-OXzxe2g" frameborder="0" allowfullscreen></iframe>


## <a name="where-to-find-page-view-settings-in-the-power-bi-service-and-power-bi-desktop"></a>Locatie van de instellingen voor Paginaweergave in de Power BI-service en in Power BI Desktop
De instellingen voor de paginaweergave zijn zowel beschikbaar in de Power BI-service als in Power BI Desktop, maar de interfaces zijn niet helemaal hetzelfde. In de volgende secties wordt uitgelegd waar u de weergave-instellingen in de Power BI-hulpprogramma's kunt vinden.

### <a name="in-power-bi-desktop"></a>In Power BI Desktop
Selecteer in de rapportweergave het tabblad **Weergeven** om de Instellingen voor paginaweergave en de instellingen voor de telefoonindeling te openen.

  ![Weergave-instellingen voor bureaubladpagina](media/power-bi-report-display-settings/power-bi-desktop-view-settings.png)

### <a name="in-the-power-bi-service-apppowerbicom"></a>In de Power BI-service (app.powerbi.com)
Open een rapport in de Power BI-service en selecteer **Weergeven** in de menubalk linksboven.

![weergave-instellingen voor servicepagina](media/power-bi-report-display-settings/power-bi-change-page-view.png)

Instellingen voor paginaweergave zijn beschikbaar voor zowel de [leesweergave als de bewerkingsweergave](consumer/end-user-reading-view.md). De rapporteigenaar kan in de bewerkingsweergave instellingen voor de paginaweergave toewijzen aan afzonderlijke rapportpagina's. Deze instellingen worden opgeslagen met het rapport. Wanneer collegaâ€™s dat rapport openen in de leesweergave, worden de rapportpagina's weergegeven volgens de instellingen van de eigenaar. In de leesweergave kunnen collega's *een aantal* instellingen voor **Paginaweergave** wijzigen, maar de wijzigingen worden niet opgeslagen wanneer ze het rapport afsluiten.

## <a name="page-view-settings"></a>Instellingen voor paginaweergave
Met de eerste set instellingen voor Paginaweergave wordt bepaald hoe de rapportpagina wordt weergegeven ten opzichte van het browservenster. Kies tussen:

* **Aanpassen aan pagina** (standaard): de inhoud wordt geschaald om op de pagina te passen
* **Aan breedte aanpassen**: de inhoud wordt geschaald om te passen binnen de breedte van de pagina
* **Werkelijke grootte**: de inhoud wordt weergegeven op volledige grootte

Met de tweede set instellingen voor Paginaweergave wordt bepaald hoe objecten op het rapportcanvas worden geplaatst. Kies tussen:

* **Rasterlijnen weergeven**: schakel rasterlijnen in om objecten op het rapportcanvas te plaatsen.
* **Uitlijnen op raster**: gebruik deze optie in combinatie met **Rasterlijnen weergeven** om objecten nauwkeurig te plaatsen en uit te lijnen op het rapportcanvas. 
* **Objecten vergrendelen**: vergrendel alle objecten op het canvas zodat deze niet kunnen worden verplaatst of gewijzigd.
* **Selectiedeelvenster**: het deelvenster **Selectie** bevat alle objecten op het canvas. U kunt bepalen welke objecten worden weergegeven en welke objecten worden verborgen.

    ![selectiedeelvenster](media/power-bi-report-display-settings/power-bi-selection-pane.png)



## <a name="page-size-settings"></a>Instellingen voor paginaformaat
![instellingen voor paginaformaat wijzigen](media/power-bi-report-display-settings/power-bi-page-size.png)

De instellingen voor **Paginaformaat** zijn alleen beschikbaar voor rapporteigenaren. In de Power BI-service (app.powerbi.com) betekent dit dat u het rapport kunt openen in de [bewerkingsweergave](consumer/end-user-reading-view.md). De instellingen voor **Paginaformaat** bevinden zich in het deelvenster **Visualisaties** en bepalen de hoogte-breedteverhouding en de werkelijke grootte (in pixels) van het rapportcanvas:   

* 4:3-verhouding
* 16:9-verhouding (standaard)
* Cortana
* Letter
* Aangepast (hoogte en breedte in pixels)

## <a name="next-steps"></a>Volgende stappen
[Rapportweergave in Power BI Desktop](desktop-report-view.md)

[De instellingen voor Paginaweergave en Paginaformaat wijzigen in uw eigen Power BI-rapporten](consumer/end-user-report-view.md)

Lees meer over [rapporten in Power BI](consumer/end-user-reports.md)

[Basisconcepten voor ontwerpers in de Power BI-service](service-basic-concepts.md)

Hebt u nog vragen? [Misschien dat de Power BI-community het antwoord weet](https://community.powerbi.com/)


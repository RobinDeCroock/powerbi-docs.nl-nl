---
title: Het bijgewerkte lint in Power BI Desktop gebruiken (preview-versie)
description: Eenvoudig navigeren in menu's en opdrachten met het nieuwe lint in Power BI Desktop
author: davidiseminger
ms.reviewer: ''
ms.service: powerbi
ms.subservice: powerbi-desktop
ms.topic: conceptual
ms.date: 03/20/2020
ms.author: davidi
LocalizationGroup: Connect to data
ms.openlocfilehash: c406782d8e27cf57a60504c2cf05a5079e3580ce
ms.sourcegitcommit: bfc2baf862aade6873501566f13c744efdd146f3
ms.translationtype: HT
ms.contentlocale: nl-NL
ms.lasthandoff: 05/13/2020
ms.locfileid: "83349190"
---
# <a name="use-the-updated-ribbon-in-power-bi-desktop"></a>Het bijgewerkte lint in Power BI Desktop gebruiken

Vanaf de update van maart 2020 is het lint in Power BI Desktop herzien. Uiterlijk en ervaring zijn nu beter afgestemd op andere Microsoft-producten, zoals Microsoft Office. Het bijgewerkte lint wordt vanaf november 2019 als preview-functie weergegeven in maandelijkse updates. Vanaf de update van maart 2020 is het nieuwe lint de standaardervaring.

![Het nieuwe lint in Power BI Desktop](media/desktop-ribbon/desktop-ribbon-02.png)

## <a name="how-to-enable-the-updated-ribbon"></a>Het bijgewerkte lint inschakelen

Vanaf de update van maart 2020 is het bijgewerkte lint standaard ingeschakeld. Voor eerdere versies van Power BI Desktop (vanaf de update van november 2019) is het bijgewerkte lint in Power BI een preview-functie en moet deze zijn ingeschakeld. Selecteer **Bestand > Opties en Instellingen > Opties** om het lint in te schakelen in die eerdere updates. Selecteer vervolgens in het linkerdeelvenster de optie **Preview-functies**. In het rechterdeelvenster vindt u een selectie **Bijgewerkt lint**. Schakel het selectievakje naast **Bijgewerkt lint** in om de preview-functie in te schakelen. U moet Power BI Desktop opnieuw opstarten om de preview-functie te kunnen gebruiken.

![De optie Bijgewerkt lint voor Power BI Desktop](media/desktop-ribbon/desktop-ribbon-01.png)

> [!NOTE]
> Voor versies van Power BI Desktop vanaf maart 2020 is het niet nodig om het bijgewerkte lint in te schakelen, omdat vanaf maart 2020 het nieuwe lint de standaardervaring is.

## <a name="features-of-the-new-ribbon"></a>Functies van het nieuwe lint

De voordelen van het bijwerken van het lint zijn bedoeld om uw ervaring tijdens het gebruik van Power BI Desktop, alsook andere Microsoft-producten, eenvoudig en vertrouwd te maken. 

![Het nieuwe lint in Power BI Desktop](media/desktop-ribbon/desktop-ribbon-03.png)

Deze voordelen kunnen worden gegroepeerd in de volgende categorieën:

* **Verbeterd uiterlijk en verbeterde organisatie**: pictogrammen en functies op het bijgewerkte Power BI Desktop-lint zijn afgestemd op het uiterlijk en de organisatie van lintitems in Office-toepassingen.

    ![Verbeterd uiterlijk](media/desktop-ribbon/desktop-ribbon-04.png)

* **Een intuïtieve themagalerie**: de galerie met thema's, die u vindt op het lint **Weergave**, heeft het vertrouwde uiterlijk van de PowerPoint-themagalerie. Als zodanig laten de afbeeldingen op het lint zien hoe de themawijzigingen eruit zien als ze worden toegepast op het rapport, zoals kleurencombinaties en lettertypen.  

    ![Betere thema's](media/desktop-ribbon/desktop-ribbon-05.png)

* **Dynamische lintinhoud op basis van uw weergave**: op het bestaande lint voor Power BI Desktop werden pictogrammen en opdrachten die niet beschikbaar waren, grijs weergegeven, wat de ervaring niet optimaal maakte. Op het bijgewerkte lint worden pictogrammen dynamisch weergegeven en gerangschikt, zodat u altijd weet welke opties beschikbaar zijn voor u, in context.

* **Een samengevouwen lint met één regel bespaart ruimte**: een ander voordeel van het bijgewerkte lint is de mogelijkheid om het lint samen te vouwen tot één regel, waarna lintitems dynamisch worden weergegeven op basis van uw context. 

    ![Samengevouwen lint](media/desktop-ribbon/desktop-ribbon-06.png)

* **Keytips voor navigatie en selectieknoppen**: u kunt op **Alt + Windows-toets** drukken om keytips te activeren om gemakkelijker door het lint te navigeren. Nadat u de keytips hebt geactiveerd, kunt u op de weergegeven toetsen op het toetsenbord drukken om te navigeren.

    ![Keytips](media/desktop-ribbon/desktop-ribbon-07.png)

* **Tekenreeksen met aangepaste notatie**: naast het instellen van tekenreeksen met aangepaste notatie in het deelvenster *Eigenschappen* kunt u deze ook instellen op het lint. Selecteer de meting of de kolom die u wilt aanpassen. Afhankelijk van uw selectie wordt er een contextgevoelig tabblad **Meethulpmiddelen** of **Kolomhulpmiddelen** weergegeven. In het opmaakgedeelte van dat tabblad kunt u uw tekenreeks met aangepaste notatie rechtstreeks in de vervolgkeuzelijst typen.

    ![Tekenreeksen met aangepaste notatie](media/desktop-ribbon/desktop-ribbon-08.png)

* **Toegankelijkheid**: de titelbalk, het lint en het menu Bestand zijn volledig toegankelijk. Druk op CTRL + F6 om naar het lintgedeelte te navigeren. Daar kunt u **Tab** gebruiken om tussen de bovenste en onderste balken te schakelen en de pijltoetsen gebruiken om tussen elementen te schakelen.


Naast deze zichtbare wijzigingen stelt een bijgewerkt lint ons ook in staat om in de toekomst updates door te voeren in Power BI Desktop en het bijbehorende lint, zoals bijvoorbeeld:

* Meer flexibele en intuïtieve besturingselementen maken op het lint, zoals de galerie met visuals
* De *zwarte* en *donkergrijze* Office-thema’s toevoegen aan Power BI Desktop
* Toegankelijkheid verbeteren


## <a name="next-steps"></a>Volgende stappen
Met Power BI Desktop kunt u verbinding maken met allerlei andere gegevens. Bekijk de volgende bronnen voor meer informatie over gegevensbronnen:

* [Wat is Power BI Desktop?](../fundamentals/desktop-what-is-desktop.md)
* [Gegevensbronnen in Power BI Desktop](../connect-data/desktop-data-sources.md)
* [Gegevens vormgeven en combineren met Power BI Desktop](../connect-data/desktop-shape-and-combine-data.md)
* [Connect to Excel workbooks in Power BI Desktop](../connect-data/desktop-connect-excel.md) (Verbinding maken met Excel-werkmappen in Power BI Desktop)   
* [Enter data directly into Power BI Desktop](../connect-data/desktop-enter-data-directly-into-desktop.md) (Rechtstreeks gegevens in Power BI Desktop invoeren)   

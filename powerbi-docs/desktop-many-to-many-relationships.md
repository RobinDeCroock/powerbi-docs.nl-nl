---
title: Veel-op-veel-relaties in Power BI Desktop
description: Relaties met een veel-op-veel-kardinaliteit gebruiken in Power BI Desktop
author: davidiseminger
ms.reviewer: ''
ms.service: powerbi
ms.subservice: powerbi-desktop
ms.topic: conceptual
ms.date: 02/13/2019
ms.author: davidi
LocalizationGroup: Transform and shape data
ms.openlocfilehash: 578d5f77753884575111b3247f5aa4d3ae79e179
ms.sourcegitcommit: 64c860fcbf2969bf089cec358331a1fc1e0d39a8
ms.translationtype: HT
ms.contentlocale: nl-NL
ms.lasthandoff: 11/09/2019
ms.locfileid: "73866821"
---
# <a name="relationships-with-a-many-many-cardinality-in-power-bi-desktop"></a>Relaties met een veel-op-veel-kardinaliteit in Power BI Desktop

Met de functie voor *relaties met veel-op-veel-kardinaliteit* in Power BI Desktop kunt u tabellen samenvoegen die gebruikmaken van de kardinaliteit *Veel-op-veel*. U kunt gemakkelijker en intuïtief gegevensmodellen maken die twee of meer gegevensbronnen bevatten. De functie voor *relaties met een veel-op-veel-kardinaliteit* maakt deel uit van de overkoepelende voorziening voor *samengestelde modellen* in Power BI Desktop.

![Een veel-op-veelrelatie in het deelvenster 'Relatie bewerken'](media/desktop-many-to-many-relationships/many-to-many-relationships_01.png)

De functie voor *relaties met een veel-op-veel-kardinaliteit* in Power BI Desktop maakt deel uit van drie gerelateerde functies:

* **Samengestelde modellen**: hiermee wordt het mogelijk dat een rapport twee of meer gegevensverbindingen heeft, inclusief DirectQuery-verbindingen of importverbindingen, in elke gewenste combinatie. Zie [Samengestelde modellen gebruiken in Power BI Desktop](desktop-composite-models.md) voor meer informatie.

* **Relaties met een veel-op-veel-kardinaliteit**: met *samengestelde modellen* kunt u *relaties met een veel-op-veel-kardinaliteit* tussen tabellen tot stand brengen. Door deze aanpak hoeven tabellen geen unieke waarden meer te bevatten. Ook zijn eerdere tijdelijke oplossingen niet meer nodig, zoals de introductie van nieuwe tabellen alleen maar om relaties tot stand te brengen. De functie wordt verderop in dit artikel beschreven.

* **Opslagmodus**: u kunt nu opgeven voor welke visualisaties een query naar de back-endgegevensbronnen is vereist. Visuals waarvoor geen query is vereist, worden geïmporteerd zelfs als ze zijn gebaseerd op DirectQuery. De functie helpt de prestaties te verbeteren en de back-end minder te belasten. Eerder werden zelfs voor eenvoudige visuals, zoals slicers, query's verzonden naar back-endbronnen. Zie het artikel [Opslagmodus in Power BI Desktop (preview)](desktop-storage-mode.md) voor meer informatie.

## <a name="what-relationships-with-a-many-many-cardinality-solves"></a>Wat u met *relaties met een veel-op-veel-kardinaliteit* kunt oplossen

Voordat er *relaties met een veel-op-veel-kardinaliteit* beschikbaar waren, werd de relatie tussen twee tabellen gedefinieerd in Power BI. Ten minste één van de tabelkolommen in de relatie moest unieke waarden bevatten. Vaak bevatte echter geen enkele kolom unieke waarden. 

Twee tabellen hadden dan bijvoorbeeld een kolom *Land*, maar de waarden van *Land* waren dan niet uniek in de tabellen. Er was een tijdelijke oplossing nodig om zulke tabellen samen te voegen. Zo’n oplossing kon zijn om aanvullende tabellen in het model te introduceren met de vereiste unieke waarden. Met de functie voor *relaties met een veel-op-veel-kardinaliteit* kunt u deze tabellen direct samenvoegen met behulp van een relatie met de kardinaliteit **veel-op-veel**.  

## <a name="use-relationships-with-a-many-many-cardinality"></a>*Relaties met een veel-op-veel-kardinaliteit* gebruiken

Als u een relatie tussen twee tabellen wilt definiëren in Power BI, moet u de kardinaliteit van de relatie opgeven. De relatie tussen *ProductSales* en *Product*&mdash;met de kolommen *ProductSales(ProductCode)* en *Product(ProductCode)* &mdash;zou bijvoorbeeld worden gedefinieerd als *Veel-1*. De relatie wordt op deze manier gedefinieerd omdat er veel verkopen zijn voor elk product en de kolom in de tabel *Product* *(ProductCode)* uniek is. Als u een relatiekardinaliteit definieert als *Veel-1*, *1-veel* of *1-1* wordt dit door Power BI gevalideerd om ervoor te zorgen dat de kardinaliteit die u selecteert overeenkomt met de werkelijke de gegevens.

Laten we eens kijken naar het eenvoudige model in de volgende afbeelding:

![Relatieweergave](media/desktop-many-to-many-relationships/many-to-many-relationships_02.png)

Stel nu dat de tabel *Product* slechts twee rijen bevat, zoals weergegeven:

![Visual van de tabel Product met twee rijen](media/desktop-many-to-many-relationships/many-to-many-relationships_03.png)

Laten we er ook van uitgaan dat de tabel *Sales* maar vier rijen heeft, waaronder een voor een product C. Vanwege een fout met betrekking tot referentiële integriteit komt de rij voor product C niet voor in de tabel *Product*.

![Visual van de tabel met vier rijen](media/desktop-many-to-many-relationships/many-to-many-relationships_04.png)

De *ProductName* en *Price* (uit de tabel *Product*), samen met het totale aantal (*Qty*) voor elk product (uit de tabel *ProductSales*), zou als volgt worden weergegeven: 

![Visual met de productnaam, prijs en hoeveelheid](media/desktop-many-to-many-relationships/many-to-many-relationships_05.png)

Zoals u in de vorige afbeelding ziet, is er een lege rij *ProductName*, die is gekoppeld aan de verkoop van product C. Deze lege rij vertegenwoordigt het volgende:

* Alle rijen in de tabel *ProductSales* waarvoor geen overeenkomende rij bestaat in de tabel *Product*. Er is een probleem met betrekking tot referentiële integriteit, zoals we in dit voorbeeld zien voor product *C*.

* Alle rijen in de tabel *ProductSales* waarvoor de kolom met de refererende sleutel null is. 

Om deze redenen vertegenwoordigt de lege rij in beide gevallen verkopen waarvoor de *ProductName* en *Price* onbekend zijn.

Soms komt het voor dat de tabellen worden samengevoegd via twee kolommen, maar dat geen van beide kolommen uniek is. Laten we maar eens kijken naar de volgende twee tabellen:

* De tabel *Sales* bevat verkoopgegevens per *State*. Elke rij bevat de omzet voor het type verkoop in die staat. De staten zijn CA, WA en TX. 

    ![De tabel Sales met de verkoop per staat](media/desktop-many-to-many-relationships/many-to-many-relationships_06.png)

* De tabel *CityData* bevat gegevens van steden, waaronder het aantal inwoners en de staat (waaronder CA, WA en New York).

    ![De tabel Sales met de stad, staat en het aantal inwoners](media/desktop-many-to-many-relationships/many-to-many-relationships_07.png)

Hoewel beide tabellen een kolom *State* bevatten en het voor de hand ligt om te willen rapporteren over zowel de totale omzet per staat als het totale aantal inwoners per staat, is er een probleem: de kolom *State* is in geen van beide tabellen uniek. 

## <a name="the-previous-workaround"></a>De vorige tijdelijke oplossing

In versies van Power BI Desktop vóór die van juli 2018 konden gebruikers geen directe relatie tussen deze tabellen maken. Een veelgebruikte tijdelijke oplossing voor dit probleem was om de volgende stappen te volgen:

* Maak een derde tabel die alleen de unieke id’s voor *State* bevat. Het mag een of alle van de volgende tabellen zijn:
  * Een berekende tabel (gedefinieerd met behulp van Data Analysis Expressions (DAX)).
  * Een tabel op basis van een query die is gedefinieerd in Query-editor, met de unieke id's die zijn opgehaald uit een van de tabellen.
  * De gecombineerde volledige set.

* Koppel de twee oorspronkelijke tabellen aan de nieuwe tabel door algemene *Veel-1*-relaties te gebruiken.

U kunt de tijdelijke tabel zichtbaar laten of deze verbergen zodat deze niet wordt weergegeven in de lijst **Velden**. Als u de tabel verbergt, worden de *Veel-1*-relaties gewoonlijk ingesteld op filteren in beide richtingen en u kunt het veld *State* uit elk van de tabellen gebruiken. Het daaropvolgende kruislingse filteren wordt doorgeven aan de andere tabel. Deze aanpak wordt weergegeven in de volgende afbeelding:

![Relatieweergave](media/desktop-many-to-many-relationships/many-to-many-relationships_08.png)

Een visualisatie met *State* (uit de tabel *CityData*), samen met het totale aantal inwoners (*Population*) en de totale omzet (*Sales*) ziet er dan zo uit:

![Visual van tabel](media/desktop-many-to-many-relationships/many-to-many-relationships_09.png)

> [!NOTE]
> Omdat in deze tijdelijke oplossing de staat uit de tabel *CityData* wordt gebruikt, worden alleen de staten in die tabel weergegeven en wordt TX dus uitgesloten. In tegenstelling tot *Veel-1*-relaties bevat de totaalrij wel alle *Sales* (inclusief die van TX), maar bevatten de details geen lege rij om rijen zonder overeenkomst te vertegenwoordigen. Zo is er ook geen lege rij voor *Sales* met een null-waarde voor de *State*.

Als u ook *City* aan die visual toevoegt, wordt in *Sales* voor *City* gewoon de *Sales* voor de bijbehorende *State* herhaald, ook al is de bevolking per *City* wel bekend. Dit is gewoonlijk het geval wanneer de groepering in een kolom niet gerelateerd is aan een geaggregeerde meting, zoals weergegeven in de volgende afbeelding:

![Visual van tabel](media/desktop-many-to-many-relationships/many-to-many-relationships_10.png)

Als we de nieuwe tabel *Sales* definiëren als de combinatie van alle *States* in deze tijdelijke oplossing en we deze zichtbaar maken in de lijst **Velden**, worden in dezelfde visual beide *States* (in de nieuwe tabel), de totale *Population* en de totale *Sales* weergegeven, zoals te zien is in de volgende afbeelding:

![Visual van tabel](media/desktop-many-to-many-relationships/many-to-many-relationships_11.png)

Zoals u ziet, is *TX*&mdash; afgebeeld met *Sales*-gegevens, maar onbekende *Population*-gegevens &mdash;en is *New York*&mdash; afgebeeld met bekende *Population*-gegevens, maar zonder *Sales*-gegevens&mdash;. Deze oplossing is niet optimaal en veroorzaakt veel problemen. Met het maken van de relaties met een veel-op-veel-kardinaliteit kunnen de resulterende problemen worden opgelost, zoals beschreven in de volgende sectie.

## <a name="use-relationships-with-a-many-many-cardinality-instead-of-the-workaround"></a>*Relaties met een veel-op-veel-kardinaliteit* gebruiken in plaats van de tijdelijke oplossing

Vanaf de versie van juli 2018 van Power BI Desktop kunt u tabellen, zoals degene die eerder zijn beschreven, rechtstreeks koppelen, zonder dat u gebruik hoeft te maken van vergelijkbare tijdelijke oplossingen. Het is nu mogelijk om de relatiekardinaliteit in te stellen als *Veel-op-veel*. Deze instelling geeft aan dat geen van beide tabellen unieke waarden bevat. Voor dergelijke relaties kunt u nog steeds bepalen welke tabel de andere tabel filtert. U kunt er ook voor kiezen om bidirectioneel te filteren, zodat beide tabellen elkaar filteren.  

In Power BI Desktop wordt de kardinaliteit standaard ingesteld op *Veel-op-veel* als is vastgesteld dat geen van beide tabellen unieke waarden bevat voor de kolommen in de relatie. In dat geval wordt er een waarschuwing weergegeven om er zeker van te zijn dat het instellen van deze relatie de bedoeling was en niet het onbedoelde effect is van een gegevensprobleem. 

Als u bijvoorbeeld een rechtstreekse relatie maakt tussen *CityData* en *Sales*&mdash;, waarbij filters moeten worden doorgegeven van *CityData* naar *Sales*&mdash;, wordt in Power BI Desktop het venster **Relatie bewerken** weergegeven zoals in de volgende afbeelding:

![Het dialoogvenster ‘Relatie bewerken’](media/desktop-many-to-many-relationships/many-to-many-relationships_01.png)

De resulterende **Relatie**-weergave bevat dan de directe veel-op-veelrelatie tussen de twee tabellen. De weergave van de tabellen in de lijst **Velden** en het daaropvolgende gedrag bij het maken van de visuals, is vergelijkbaar met die na het toepassen van de tijdelijke oplossing. In de tijdelijke oplossing wordt de extra tabel die de afzonderlijke *State*-gegevens bevat, niet zichtbaar gemaakt. Zoals beschreven in de vorige sectie, wordt een visualisatie met bijvoorbeeld *State*-, *Population*- en *Sales*-gegevens als volgt weergegeven:

![Visual van tabel](media/desktop-many-to-many-relationships/many-to-many-relationships_12.png)

Hier volgen de belangrijkste verschillen tussen *relaties met een veel-op-veel-kardinaliteit* en de meer gebruikelijke *Veel-1*-relaties:

* De weergegeven waarden bevatten geen lege rij die de niet-overeenkomende rijen in de andere tabel vertegenwoordigt. De waarden vertegenwoordigen ook geen rijen waarvan de kolom die in de relatie in de andere tabel wordt gebruikt, null is.
* Het is niet mogelijk om de functie `RELATED()` te gebruiken aangezien meer dan één rij gerelateerd kan zijn.
* Het gebruik van de functie `ALL()` voor een tabel betekent niet dat filters worden verwijderd die zijn toegepast op andere tabellen die via een veel-op-veelrelatie zijn gerelateerd. In het voorgaande voorbeeld heeft een meting die is gedefinieerd zoals weergegeven in het volgende script, niet tot gevolg dat filters voor kolommen in de gerelateerde tabel *CityData* worden verwijderd:

    ![Voorbeeld van een script](media/desktop-many-to-many-relationships/many-to-many-relationships_13.png)

    Een visual met *State*-, *Sales*- en *Sales total*-gegevens zou dan het volgende opleveren:

    ![Visual van tabel](media/desktop-many-to-many-relationships/many-to-many-relationships_14.png)

Zorg er met de voorgaande verschillen in gedachten voor dat de berekeningen die gebruikmaken van `ALL(\<Table>)`, zoals *% van eindtotaal*, de beoogde resultaten retourneren. 


## <a name="limitations-and-considerations"></a>Beperkingen en overwegingen

Er gelden enkele beperkingen voor deze *relaties met een veel-op-veel-kardinaliteit* en samengestelde modellen.

De volgende (multidimensionale) Live Connect-bronnen kunnen niet worden gebruikt met samengestelde modellen:

* SAP HANA
* SAP Business Warehouse
* SQL Server Analysis Services
* Power BI-gegevenssets
* Azure Analysis Services

Als u met behulp van DirectQuery verbinding maakt met deze multidimensionale bronnen, is het niet mogelijk om verbinding te maken met een andere DirectQuery-bron of deze te combineren met geïmporteerde gegevens.

De bestaande beperkingen voor het gebruik van DirectQuery gelden nog steeds wanneer u *relaties met een veel-op-veel-kardinaliteit* gebruikt. Veel van deze beperkingen gelden nu per tabel, al naargelang de opslagmodus van de tabel. Zo kan een berekende kolom in een geïmporteerde tabel verwijzen naar andere tabellen, maar kan een berekende kolom in een DirectQuery-tabel nog steeds alleen verwijzen naar kolommen in dezelfde tabel. Andere beperkingen gelden voor het model als geheel, als een van de tabellen in het model DirectQuery gebruikt. De functies QuickInsights en Q&A zijn bijvoorbeeld niet beschikbaar voor een model als een van de tabellen in het model de opslagmodus DirectQuery heeft. 

## <a name="next-steps"></a>Volgende stappen

Zie de volgende artikelen voor meer informatie over samengestelde modellen en DirectQuery:
* [Samengestelde modellen in Power BI Desktop](desktop-composite-models.md)
* [Opslagmodus in Power BI Desktop (preview-versie)](desktop-storage-mode.md)
* [DirectQuery in Power BI Desktop gebruiken](desktop-directquery-about.md)
* [Gegevensbronnen die worden ondersteund door DirectQuery in Power BI Desktop](desktop-directquery-data-sources.md)

---
title: Overzicht van toegankelijkheid in Power BI
description: Functies en suggesties voor het maken van toegankelijke rapporten in Power BI Desktop
author: davidiseminger
ms.reviewer: ''
ms.service: powerbi
ms.subservice: powerbi-desktop
ms.topic: conceptual
ms.date: 01/08/2020
ms.author: davidi
LocalizationGroup: Create reports
ms.openlocfilehash: ef19c638f9c456364757576e21c303103a7f4e39
ms.sourcegitcommit: 97597ff7d9ac2c08c364ecf0c729eab5d59850ce
ms.translationtype: HT
ms.contentlocale: nl-NL
ms.lasthandoff: 01/09/2020
ms.locfileid: "75761859"
---
# <a name="overview-of-accessibility-in-power-bi"></a>Overzicht van toegankelijkheid in Power BI
Wanneer u met Power BI werkt, is het belangrijk om de verschillende typen gebruikers te overwegen die mogelijk met uw rapporten werken. Door rapporten te maken en te presenteren die eenvoudig door gebruikers met een toetsenbord of een schermlezer kunnen worden genavigeerd en begrepen, kunnen gebruikers met een visuele of fysieke beperking dezelfde informatie krijgen.

![Windows-instellingen voor hoge contrasten](media/desktop-accessibility/accessibility-05b.png)

Dit artikel biedt een overzicht van Power BI en toegankelijkheid. In extra artikelen vindt u richtlijnen en hulpprogramma's waarmee u goede rapporten met het oog op toegankelijkheid kunt maken.

## <a name="universal-design"></a>Universeel ontwerp

Universeel ontwerp is het ontwerp van producten die door zoveel mogelijk mensen kunnen worden gebruikt, zonder speciale aanpassingen te doen of een gespecialiseerd ontwerp te maken. Wanneer u rapporten of ervaringen in Power BI maakt, is het belangrijk om rekening te houden met de behoeften van uw gebruikers. Door een toegankelijke ervaring te ontwerpen, is dit niet alleen voordelig voor uw eindgebruikers met eventuele gehoorproblemen of motorische, cognitieve of visuele beperkingen. Het kan nuttig zijn voor alle eindgebruikers in uw organisatie. Power BI biedt u de hulpprogramma's om toegankelijke rapporten te maken en te gebruiken. Het is uw taak, als rapportontwerper, om die hulpprogramma's te gebruiken om de ervaring van anderen te verbeteren.


## <a name="accessibility-standards"></a>Toegankelijkheidsstandaarden

Power BI voldoet aan de volgende toegankelijkheidsstandaarden. Hierdoor kunt u ervoor zorgen dat uw Power BI-ervaringen voor zoveel mogelijk mensen toegankelijk zijn. Mobiele Power BI-apps zijn gecertificeerd voor toegankelijkheidskwaliteit c. Dit houdt in dat wanneer u toegankelijke rapporten of dashboards maakt, ze ook toegankelijk zijn voor iedereen die ze bekijkt met Power BI Mobile. 

### <a name="wcag-21"></a>WCAG 2.1
Web Content Accessibility (WCAG) is erop gericht webinhoud toegankelijk te maken voor mensen met een handicap. Er zijn drie primaire principes van WCAG:

1. **Waarneembaar**: informatie en onderdelen van de gebruikersinterface moeten aan gebruikers worden aangeboden op een manier die voor hun waarneembaar is.
2. **Uitvoerbaar**: onderdelen van de gebruikersinterface en navigatie moeten kunnen worden uitgevoerd.
3. **Begrijpelijk**: informatie en de werking van de gebruikersinterface moeten kunnen worden begrepen.

### <a name="us-section-508"></a>US Section 508

US Section 508 is een standaard waardoor overheden en federale instanties hun elektronische technologie en informatietechnologie toegankelijk moeten maken voor mensen met een beperking.

### <a name="en-301-549"></a>EN 301 549
EN 301 549 is de geharmoniseerde Europese norm voor toegankelijkheidsvereisten voor ICT-producten en -services.  



## <a name="next-steps"></a>Volgende stappen

De verzameling van artikelen voor Power BI-toegankelijkheid is als volgt:

* [Toegankelijke Power BI-rapporten maken](desktop-accessibility-creating-reports.md) 
* [Power BI-rapporten gebruiken met hulpprogramma's voor toegankelijkheid](desktop-accessibility-consuming-tools.md)
* [Power BI-rapporten maken met hulpprogramma's voor toegankelijkheid](desktop-accessibility-creating-tools.md)
* [Sneltoetsen voor toegankelijkheid in Power BI-rapporten](desktop-accessibility-keyboard-shortcuts.md)
* [Controlelijst voor toegankelijkheid van rapporten](desktop-accessibility-creating-reports.md#report-accessibility-checklist)



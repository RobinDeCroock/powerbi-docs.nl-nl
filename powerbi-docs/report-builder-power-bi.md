---
title: Gepagineerde Report Builder voor Power BI
description: De gepagineerde Report Builder voor Power BI is een hulpprogramma voor het maken van gepagineerde rapporten.
ms.date: 09/16/2019
ms.service: powerbi
ms.subservice: report-builder
featuredvideoid: 78TZeiEhveY
ms.topic: conceptual
ms.assetid: 55bf4f9c-d037-412f-ae57-3fc39ce32fa5
author: maggiesMSFT
ms.author: maggies
ms.openlocfilehash: 6d13871ec3ba8a7550a556a8923893a6b7d676ae
ms.sourcegitcommit: a97c0c34f888e44abf4c9aa657ec9463a32be06f
ms.translationtype: HT
ms.contentlocale: nl-NL
ms.lasthandoff: 09/17/2019
ms.locfileid: "71076063"
---
# <a name="power-bi-paginated-report-builder"></a>Gepagineerde Report Builder voor Power BI

 De gepagineerde Report Builder voor Power BI is een hulpprogramma voor het maken van gepagineerde rapporten.  Wanneer u een gepagineerd rapport ontwerpt, maakt u een rapportdefinitie die aangeeft welke gegevens er moeten worden opgehaald, waar deze moeten worden opgehaald en hoe deze moeten worden weergegeven. Wanneer u het rapport uitvoert, worden op basis van uw rapportdefinitie de benodigde gegevens opgehaald en gecombineerd met de rapportindeling om het rapport te genereren. U kunt een voorbeeld van uw rapport bekijken in Report Builder. Vervolgens publiceert u uw rapport in de Power BI-service.

Leert u makkelijker door naar video's te kijken? Bekijk de videoserie over gepagineerde rapporten van Power BI op YouTube, gepresenteerd door Power BI Principal Program Manager Chris Finlan.

<iframe width="560" height="315" src="https://www.youtube.com/embed/78TZeiEhveY?list=PLx7LcKtN_gq-JVzM6L8xNNxX7kts-KflJ" frameborder="0" allowfullscreen></iframe>

Het volgende gepagineerde rapport bevat een matrix met rij- en kolomgroepen, sparklines, indicatoren en een cirkeldiagram met samenvatting in de hoekcel, vergezeld van een kaart met twee sets geografische gegevens, vertegenwoordigd door kleuren en cirkelgrootte.  

![Gepagineerd rapport in de Power BI-service](media/report-builder-power-bi/report-builder-get-started-paginated-report.png)

##  <a name="JumpStartReptCreation"></a> Snel een rapport maken  
 
-   **Begin met de wizard Tabel, Matrix of Grafiek**. Maak een gegevensverbinding, sleep velden om een gegevenssetquery te maken, selecteer een indeling en stijl en pas het rapport aan.  
  
-   **Start met de wizard Kaart** om rapporten te maken waarin geaggregeerde gegevens worden weergegeven op een geografische of geometrische achtergrond. Kaartgegevens kunnen ruimtelijke gegevens zijn uit een Transact-SQL-query of een ESRI-vormbestand (Environmental Systems Research Institute, Inc). U kunt ook een achtergrond bestaande uit een tegel met een kaart van Microsoft Bing toevoegen.  

##  <a name="DesignRept"></a> Uw rapport ontwerpen  
  
-   **Maak gepagineerde rapporten met de rapportindelingen Tabel, Matrix, Grafiek en Vrije vorm.** Maak tabelrapporten voor gegevens in kolommen, matrixrapporten (zoals kruis- of draaitabelrapporten) voor samengevatte gegevens, grafiekrapporten voor grafische gegevens en vrijevormrapporten voor alle andere gegevens. Rapporten kunnen andere rapporten en grafieken insluiten, samen met lijsten, afbeeldingen, grafische weergaven en besturingselementen voor dynamische webtoepassingen.  
  
-   **Rapporteer uit verschillende gegevensbronnen.** U kunt rapporten maken met relationele en multidimensionale gegevens uit SQL Server en Analysis Services, Oracle, Power BI-gegevenssets en andere databases.  
  
-   **Pas bestaande rapporten aan.** Met behulp van Report Builder kunt u rapporten die zijn gemaakt in Report Designer in SQL Server Data Tools (SSDT) aanpassen en bijwerken.  
  
-   **Wijzig uw gegevens.** Filter, groepeer en sorteer gegevens of voeg formules of expressies toe.  

-   **Voeg grafieken, meters, sparklines en indicatoren toe**. Vat gegevens samen in een visuele indeling en presenteer in een oogwenk grote volumes geaggregeerde gegevens.  
  
-   **Voeg interactieve functies toe**, zoals documenttoewijzingen, knoppen weergeven/verbergen en drillthroughkoppelingen naar subrapporten en drillthroughrapporten. Gebruik parameters en filters om gegevens te filteren voor aangepaste weergaven.  
  
-   U kunt ook **afbeeldingen en andere bronnen insluiten of hiernaar verwijzen**, met inbegrip van externe inhoud.  
  
##  <a name="ManageRpt"></a> Uw rapport beheren  
  
-   **Sla de definitie van het rapport op** op uw computer of op de rapportserver, waar u deze kunt beheren en delen met anderen.  
  
-   **Kies een presentatie-indeling** wanneer u het rapport opent of nadat u het rapport hebt geopend. U kunt kiezen uit de indelingen Webgeoriënteerd, Paginageoriënteerd en Desktoptoepassing. Indelingen zijn onder andere MHTML, PDF, XML, CSV, Word en Excel.  
  
-   **Stel abonnementen in.** Nadat u het rapport hebt gepubliceerd in de Power BI-service, kunt u uw rapport zo configureren dat het op een specifiek tijdstip wordt uitgevoerd en wordt verzonden als een e-mailabonnement.  

## <a name="next-steps"></a>Volgende stappen

- [Wat zijn gepagineerde rapporten in Power BI Premium?](paginated-reports-report-builder-power-bi.md)

- Bekijk de [videoserie over gepagineerde rapporten van Power BI](https://www.youtube.com/watch?v=78TZeiEhveY&list=PLx7LcKtN_gq-JVzM6L8xNNxX7kts-KflJ) op YouTube, gepresenteerd door Power BI Principal Program Manager Chris Finlan.
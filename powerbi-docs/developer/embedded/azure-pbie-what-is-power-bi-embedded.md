---
title: Wat is Azure Power BI Embedded en ingesloten analyse? | Microsoft Docs
description: Power BI Embedded is ontworpen als een hulpprogramma voor ingesloten analyse en maakt het voor ISV's en ontwikkelaars eenvoudiger om gebruik te maken van de Power BI-functionaliteit. Ze kunnen hiermee snel prachtige visuals, rapporten en dashboards toevoegen aan hun apps. Informatie over het gebruik van software voor ingesloten analyse, hulpprogramma's voor ingebouwde analyse of hulpprogramma's voor ingesloten business intelligence met behulp van Power BI Embedded.
author: KesemSharabi
ms.author: kesharab
ms.reviewer: nishalit
ms.service: power-bi-embedded
ms.subservice: ''
ms.devlang: csharp, javascript
ms.topic: overview
ms.custom: seodec18
ms.date: 12/10/2018
ms.openlocfilehash: f04621fdfe7e6055d84fa4d2672c874837ff5ea4
ms.sourcegitcommit: a175faed9378a7d040a08ced3e46e54503334c07
ms.translationtype: HT
ms.contentlocale: nl-NL
ms.lasthandoff: 03/18/2020
ms.locfileid: "79495269"
---
# <a name="what-is-power-bi-embedded-in-azure"></a>Wat is Power BI Embedded in Azure?

Power BI Embedded dient ter vereenvoudiging van de manier waarop ISV's en ontwikkelaars de Power BI-functionaliteit gebruiken met ingesloten analyse. Met Power BI Embedded kunt u eenvoudiger gebruikmaken van de Power BI-functionaliteit: u kunt hiermee namelijk snel prachtige visuals, rapporten en dashboards toevoegen aan uw apps. Dit is vergelijkbaar met de manier waarop apps die zijn gebouwd in Microsoft Azure gebruikmaken van services als Machine Learning en IoT. Door het verkennen van gegevens eenvoudig te maken in hun apps, kunnen ISV's ervoor zorgen dat hun klanten snel goede beslissingen kunnen nemen in de juiste context.

> [!VIDEO https://www.youtube.com/embed/iEHfUuoZseo]

In mei 2017 is aangekondigd dat de Power BI- en Power BI Embedded-service zouden worden samengevoegd. Door deze samenvoeging is er één API-gebied ontstaan met een consistente reeks mogelijkheden en toegang tot de nieuwste functies van beide services. Daarnaast is er een op capaciteiten gebaseerd prijsmodel geïntroduceerd wat het gebruik van Power BI heeft vergemakkelijkt.

Met Power BI Embedded hebben ISV's en ontwikkelaars meer mogelijkheden om aan de hand van Power BI-API's intelligence in te sluiten in hun apps. ISV's en ontwikkelaars hoeven zich minimaal in te zetten, ze kunnen apps sneller op de markt brengen én ze kunnen zich onderscheiden door in hun apps gebruik te maken van de uitmuntende analyse-engine van Microsoft. Daarnaast kunnen ontwikkelaars er meer tijd aan besteden om te zorgen dat hun oplossing voldoet aan de eisen van klanten in plaats van dat ze functies voor visuele analyses hoeven te ontwikkelen. Bovendien kunt u met Power BI Embedded werken in de bekende ontwikkelomgevingen die u al gebruikt (Visual Studio en Azure).

Hebt u een bestaande app met ingesloten Power BI-inhoud en gebruikt u Power BI Premium? Als u een ISV of ontwikkelaar bent die apps levert, of als u werkt bij een organisatie die deze apps gebruikt, hoeft u geen actie te ondernemen. Uw klanten en u kunnen de apps zonder enige onderbreking blijven gebruiken. Als u een bestaande app op basis van Power BI Workspace Collections hebt en u wilt profiteren van het samengevoegde API-gebied en de nieuwe, op capaciteit gebaseerde Azure-SKU's, raadpleegt u de documentatie voor hulp bij migratie.

## <a name="comparing-power-bi-embedded-with-power-bi-premium"></a>Power BI Embedded vergelijken met Power BI Premium

**Power BI Embedded** is voor onafhankelijke softwareleveranciers (ISV's) en voor ontwikkelaars die toepassingen bouwen voor hun klanten. De oplossing kan als externe service voor business intelligence worden gebruikt zodat u toepassingsgegevens kunt visualiseren in plaats van die service zelf nog te bouwen. Power BI Embedded is een PaaS-oplossing (Platform-as-a-Service) voor analyses; hiermee kunnen ontwikkelaars rapporten en dashboards voor hun klanten insluiten in een toepassing. **Power BI Premium** is een SaaS-oplossing (Software-as-a-Service) voor analyses waarmee organisaties in één weergave alle meest kritieke zakelijke gegevens kunnen bekijken. 

[Power BI Embedded](https://azure.microsoft.com/pricing/details/power-bi-embedded/) is een functie waarvoor u per gebruik betaalt. Voor [Power BI Premium](https://powerbi.microsoft.com/calculator/) wordt een vast bedrag per maand in rekening gebracht. Bekijk deze [video](https://www.youtube.com/watch?v=0y2oJikC6Xc&t=0s&list=PLv2BtOtLblH1dQPV49Ni12olDcUoW-GEl&index=3) voor meer informatie over de verschillen tussen de oplossingen.

## <a name="easy-to-use-tools"></a>Gebruiksvriendelijke hulpprogramma's

Met Power BI Embedded kunt u zich richten op waar u het beste in bent: fantastische apps bouwen. U kunt met Power BI Embedded uitstekend beheren en ontwikkelen aan de hand van de hulpprogramma's en vaardigheden waarover u al beschikt.

* [**De Azure-portal**](https://portal.azure.com/): een webtoepassing voor het beheren van alle Azure-services
* [**Visual Studio Code**](https://code.visualstudio.com/docs): een gratis te downloaden open-source code-editor voor Windows, macOS en Linux die ondersteuning biedt voor extensies
* [**Power BI Desktop**](https://powerbi.microsoft.com/desktop/): een gratis te downloaden hulpprogramma voor het maken van uitgebreide interactieve rapporten met visuele analyses

Dankzij de REST API kunt u met Power BI Embedded met alle talen ontwikkelen.

## <a name="engage-with-the-power-bi-engineering-team"></a>Contact met het technische team van Power BI

* [Community's](https://community.powerbi.com/): vragen stellen over Power BI
* [Power BI-ideeën](https://ideas.powerbi.com): functies aanvragen en stemmen op functies
* [Reddit](https://www.reddit.com/r/PowerBI/): Power BI bespreken

## <a name="next-steps"></a>Volgende stappen

Zie de [pagina met prijzen](https://azure.microsoft.com/pricing/details/power-bi-embedded/) voor gegevens over het capaciteitsknooppunt.

Zie [Power BI Embedded-capaciteit maken in Azure Portal](azure-pbie-create-capacity.md) voor het maken van Power BI Embedded-capaciteit

Zie [Uw Power BI-dashboards, -rapporten en -tegels insluiten](https://powerbi.microsoft.com/documentation/powerbi-developer-embedding-content/) als u Power BI-inhoud wilt insluiten.

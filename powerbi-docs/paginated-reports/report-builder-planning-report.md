---
title: Een rapport plannen in Power BI Report Builder
description: Met Power BI Report Builder kunt u vele soorten gepagineerde rapporten maken. Als u een nuttig, eenvoudig te begrijpen rapport wilt maken, is het handig het eerst te plannen.
ms.date: 07/25/2019
ms.service: powerbi
ms.subservice: report-builder
ms.topic: conceptual
ms.assetid: 79113505-1ce8-4f8c-9260-d861838f7813
author: maggiesMSFT
ms.author: maggies
ms.openlocfilehash: 30ab632d11befd34ff9a234e441b345c696fb54d
ms.sourcegitcommit: 7aa0136f93f88516f97ddd8031ccac5d07863b92
ms.translationtype: HT
ms.contentlocale: nl-NL
ms.lasthandoff: 05/05/2020
ms.locfileid: "78922983"
---
# <a name="planning-a-report-in-power-bi-report-builder"></a>Een rapport plannen in Power BI Report Builder

Met Power BI Report Builder kunt u vele soorten gepagineerde rapporten maken. U kunt bijvoorbeeld rapporten maken met samenvattende of gedetailleerde verkoopgegevens, marketing- en verkooptrends, operationele rapporten of dashboards. U kunt ook rapporten maken met opgemaakte tekst, bijvoorbeeld voor verkooporders, productcatalogi of standaardbrieven. Al deze rapporten zijn te maken met verschillende combinaties van dezelfde basisbouwstenen in Report Builder. Als u een nuttig, eenvoudig te begrijpen rapport wilt maken, is het handig het eerst te plannen. Hier volgen enkele punten om over na te denken voordat u aan de slag gaat:  
  
## <a name="in-what-format-do-you-want-the-report-to-appear"></a>In welke indeling wilt u het rapport weergeven?
  
U kunt rapporten online weergeven in een browser, zoals de Power BI-portal, of ze exporteren naar andere indelingen, zoals Excel, Word en PDF. De uiteindelijke vorm van uw rapport is een belangrijk aandachtspunt, omdat niet alle functies beschikbaar zijn in alle exportindelingen. 
  
## <a name="in-what-structure-do-you-want-to-present-the-data"></a>In welke structuur wilt u de gegevens presenteren?
  
U kunt kiezen tussen een tabel, matrix (vergelijkbaar met een kruis- of draaitabelrapport), grafiek, vrije structuren of een combinatie hiervan om gegevens aan te bieden. Zie [Tabellen, matrices en lijsten in Power BI Report Builder](report-builder-tables-matrices-lists.md) voor meer informatie.  
  
## <a name="how-do-you-want-your-report-to-look"></a>Hoe wilt u uw rapport eruit laten zien?
  
Report Builder biedt veel rapportitems die u kunt toevoegen aan uw rapport om het beter leesbaar te maken, belangrijke informatie te markeren, de rapportnavigatie voor uw doelgroep te verbeteren, enzovoort. Als u weet hoe het rapport eruit moet zien, kan dat bepalen of u rapportitems als tekstvakken, rechthoeken, afbeeldingen en regels nodig hebt. Mogelijk wilt u ook items weergeven of verbergen, een documentstructuur toevoegen of drillthroughrapporten, subrapporten of koppelingen naar andere rapporten opnemen.   
  
## <a name="should-the-data-be-filtered"></a>Moeten de gegevens worden gefilterd?
  
Mogelijk wilt u het bereik van het rapport beperken tot specifieke gebruikers of locaties, of tot een bepaalde periode. U kunt de rapportgegevens filteren door parameters te gebruiken waarmee alleen de gewenste gegevens worden opgehaald en weergegeven. Zie [Rapportparameters in Power BI Report Builder](paginated-reports-parameters.md) voor meer informatie.  
  
## <a name="do-you-need-to-create-calculations"></a>Moet u berekeningen maken? 
  
Soms bevatten uw gegevensbron en gegevenssets niet exact de velden die u nodig hebt voor uw rapport. In dat geval moet u mogelijk uw eigen berekende velden maken. Stel dat u de prijs per eenheid wilt vermenigvuldigen met het aantal om een verkoopbedrag voor het regelitem te krijgen. Expressies worden ook gebruikt voor voorwaardelijke opmaak en andere geavanceerde functies. Zie [Expressies in Power BI Report Builder](report-builder-expressions.md) voor meer informatie.  
  
## <a name="do-you-want-to-hide-report-items-initially"></a>Wilt u rapportitems in eerste instantie verbergen?
  
Bepaal of u rapportitems wilt verbergen, zoals gegevensgebieden, groepen en kolommen, wanneer het rapport voor het eerst wordt uitgevoerd. U kunt aanvankelijk bijvoorbeeld een samenvattingstabel weergeven, waarna kan worden ingezoomd op de gedetailleerde gegevens. 
  
## <a name="how-are-you-going-to-deliver-your-report"></a>Hoe gaat u uw rapport leveren?  
  
U kunt uw rapport opslaan op uw lokale computer en ermee blijven werken, of het lokaal uitvoeren voor uw eigen gegevens. Als u het rapport echter met anderen wilt delen, moet u het opslaan in Power BI. Door het rapport op te slaan in Power BI kunnen anderen het op elk gewenst moment uitvoeren. U kunt ook een abonnement en e-maillevering van het rapport aan andere personen instellen. Als u wilt, kunt u het rapport in een specifieke exportindeling leveren. 
  
## <a name="next-steps"></a>Volgende stappen

- [Wat zijn gepagineerde rapporten in Power BI Premium?](paginated-reports-report-builder-power-bi.md)

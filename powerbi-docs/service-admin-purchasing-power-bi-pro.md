---
title: Power BI Pro-licenties kopen en toewijzen
description: Leer hoe u Power BI Pro-gebruikerslicenties koopt en toewijst, zodat uw gebruikers toegang hebben tot inhoud en kunnen samenwerken met collega's in de Power BI-service.
author: kfollis
ms.reviewer: ''
ms.service: powerbi
ms.subservice: powerbi-admin
ms.topic: quickstart
ms.date: 12/18/2019
ms.author: kfollis
LocalizationGroup: Administration
ms.openlocfilehash: 01eb30857b0b76f96e7e18115d92fb1d68dbef0c
ms.sourcegitcommit: 02b05932a119527f255e1eacc745a257044e392f
ms.translationtype: HT
ms.contentlocale: nl-NL
ms.lasthandoff: 12/19/2019
ms.locfileid: "75223834"
---
# <a name="purchase-and-assign-power-bi-pro-user-licenses"></a>Power BI Pro-gebruikerslicenties kopen en toewijzen

Power BI Pro is een afzonderlijke gebruikerslicentie die gebruikers in staat stelt om rapporten en dashboards, die andere gebruikers hebben gepubliceerd in de Power BI-service, te lezen en te gebruiken, en om inhoud te delen en met andere Power BI Pro-gebruikers samen te werken. Alleen gebruikers met een Power BI Pro-gebruikerslicentie kunnen inhoud publiceren of delen met andere gebruikers of inhoud gebruiken die door andere gebruikers is gemaakt, tenzij de inhoud wordt gehost in een Power BI Premium-capaciteit. Raadpleeg de sectie _Vergelijking van Power BI-functies_ van [Power BI-prijzen](https://powerbi.microsoft.com/pricing/) voor meer informatie.

## <a name="purchase-and-assign-power-bi-pro-user-licenses"></a>Power BI Pro-gebruikerslicenties kopen en toewijzen

In dit artikel wordt uitgelegd hoe u Power BI Pro-gebruikerslicenties koopt in het Microsoft 365-beheercentrum en worden vervolgens twee manieren beschreven waarop beheerders deze licenties kunnen toewijzen aan afzonderlijke gebruikers: in het Microsoft 365-beheercentrum en Azure Portal (kies één optie).

### <a name="prerequisites"></a>Vereisten

Als u licenties wilt kopen en toewijzen in het Microsoft 365-beheercentrum, moet u lid zijn van de rol **Globale beheerder[ of ](https://support.office.com/article/about-office-365-admin-roles-da585eea-f576-4f55-a1e0-87090b6aaa9d)Factureringsbeheerder** in Microsoft 365.

Als u licenties wilt toewijzen in Azure Portal, moet u eigenaar zijn van het Azure-abonnement dat Power BI gebruikt voor zoekacties in Azure Active Directory.

### <a name="purchase-licenses-in-microsoft-365"></a>Licenties kopen in Microsoft 365

Voer de volgende stappen uit om Power BI Pro-licenties te kopen in het Microsoft 365-beheercentrum:

1. Open het [Microsoft 365-beheercentrum](https://portal.office.com/adminportal/home#/homepage).

2. Selecteer in het navigatievenster **Facturering** en selecteer daarna **Abonnementen**.

3. Klik op **Abonnementen toevoegen** in de rechterbovenhoek van de pagina **Abonnementen**.

4. Zoek de gewenste aanbieding voor een abonnement:

    - Selecteer onder **Enterprise Suite** de optie **Office 365 Enterprise E5**.

    - Selecteer onder **Overige abonnementen** de optie **Power BI Pro**.

5. Wijs de weglatingstekens (**. . .**) aan voor het gewenste abonnement en selecteer **Nu kopen**.

6. Kies desgewenst voor **Maandelijks betalen** of **Voor een volledig jaar betalen**.

7. Onder **Voor hoeveel gebruikers?** voert u het gewenste aantal licenties in. Vervolgens selecteert u **Nu uitchecken** om de transactie te voltooien.

8. Controleer of het gekochte abonnement nu op de pagina **Abonnementen** wordt vermeld.

9. Als u na de initiële aankoop meer licenties wilt toevoegen, selecteert u **Power BI Pro** op de pagina **Abonnementen** en selecteert u vervolgens **Hoeveelheid licenties wijzigen**.

### <a name="assign-licenses-in-the-microsoft-365-admin-center"></a>Licenties toewijzen in het Microsoft 365-beheercentrum

Zie [Licenties toewijzen aan gebruikers](/office365/admin/manage/assign-licenses-to-users) voor meer informatie over het toewijzen van licenties in het Microsoft 365-beheercentrum.

Zie voor gastgebruikers [Licenties toewijzen aan gebruikers op de pagina Licenties](/office365/admin/manage/assign-licenses-to-users#assign-licenses-to-users-on-the-licenses-page). Voordat u Pro-licenties toewijst aan gastgebruikers, neemt u contact op met uw Microsoft-accountvertegenwoordiger om te controleren of u voldoet aan de voorwaarden van uw overeenkomst met Microsoft.

### <a name="assign-licenses-in-the-azure-portal"></a>Licenties toewijzen in Azure Portal

Voer de volgende stappen uit om Power BI Pro-licenties toe te wijzen aan afzonderlijke gebruikersaccounts:

1. Open [Azure Portal](https://portal.azure.com/).

2. Zoek naar **Azure Active Directory** en selecteer deze optie.

3. Selecteer onder **Azure Active Directory** de optie **Licenties**.

4. Selecteer onder **Licenties** de optie **Alle producten**. Selecteer vervolgens **Power BI Pro** om de lijst met gebruikers weer te geven die beschikken over een licentie.

5. Selecteer **Toewijzen** om een Power BI Pro-licentie toe te voegen aan een gebruikersaccount.

## <a name="next-steps"></a>Volgende stappen

Nu u licenties hebt toegewezen, kunt u meer te weten komen over Power BI Pro.

[Power BI-licenties in uw organisatie](service-admin-licensing-organization.md)

[Power BI-gebruikers vinden die zijn aangemeld](service-admin-access-usage.md)

Hebt u nog vragen? [Misschien dat de Power BI-community het antwoord weet](https://community.powerbi.com/)

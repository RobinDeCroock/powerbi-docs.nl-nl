---
ms.openlocfilehash: a98c06ac1e164328a9a88081e2b4b734b4d62ef1
ms.sourcegitcommit: 60dad5aa0d85db790553e537bf8ac34ee3289ba3
ms.translationtype: HT
ms.contentlocale: nl-NL
ms.lasthandoff: 05/29/2019
ms.locfileid: "61255010"
---
Welkom bij de sectie **Modellen maken** van de cursus **Begeleide training** voor Power BI. In deze sectie wordt beschreven hoe u uw verbonden gegevens met behulp van Power BI Desktop voorbereidt voor gebruik. Vaak maakt u verbinding met meerdere gegevensbronnen om rapporten te maken en moet u ervoor zorgen dat al die gegevens samenwerken. Het sleutelwoord hier is modelleren.

Als u een logische verbinding tussen verschillende gegevensbronnen wilt maken, maakt u een **relatie**. Een relatie tussen gegevensbronnen vertelt Power BI hoe deze tabellen aan elkaar zijn gerelateerd, zodat u interessante visuals en rapporten kunt maken. In deze sectie worden de *relaties* (alleen gegevensgerichte relaties) uitgelegd en leert u zelfs hoe u relaties kunt maken wanneer deze niet bestaan.

Zoals altijd in deze cursus volgt uw leertraject hetzelfde pad als de werkstroom in Power BI. We werken gedurende deze sectie nog voornamelijk in **Power BI Desktop**, maar de werkzaamheden die we hier uitvoeren, is rechtstreeks van invloed op het werk in de Power BI-service.

## <a name="introduction-to-modeling-your-data"></a>Inleiding tot het maken van gegevensmodellen
Nu u hebt gezien hoe u gegevens importeert en transformeert, is het tijd om te gaan modelleren.

Een van de sterke punten van Power BI is dat u uw gegevens niet eendimensionaal hoeft te maken om ze in te passen in één tabel. In plaats daarvan kunt u meerdere tabellen uit meerdere bronnen gebruiken en de **relatie** hiertussen definiëren. U kunt ook uw eigen aangepaste berekeningen maken en nieuwe metrische gegevens toewijzen om specifieke segmenten van uw gegevens weer te geven. Daarnaast kunt u deze nieuwe metingen gebruiken in visualisaties zodat u eenvoudig kun modelleren.


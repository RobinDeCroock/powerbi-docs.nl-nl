---
ms.openlocfilehash: 30cd80cbeafe2da4468a0049bfa0c34715bce0d3
ms.sourcegitcommit: 60dad5aa0d85db790553e537bf8ac34ee3289ba3
ms.translationtype: HT
ms.contentlocale: nl-NL
ms.lasthandoff: 05/29/2019
ms.locfileid: "66051081"
---
Welkom bij de **Begeleide training** voor Power BI. In deze onlinecursus die u in uw eigen tempo kunt doornemen, wordt Power BI stap voor stap uitgelegd zodat u uw kennis vanaf de basis kunt opbouwen.

De cursus is opgebouwd uit overzichtelijke blokken met een logische volgorde, zodat u de concepten, details en voorbeelden zo goed mogelijk word geabsorbeerd. Daarnaast bevat de cursus ter illustratie tal van visuals en video's.

Deze cursus **Begeleide training** bevat diverse **secties** en elke sectie bevat meerdere **onderwerpen**. Na de eerste paar onderwerpen in de sectie **Aan de slag** bevat vrijwel elk onderwerp een video waarin wordt beschreven wat u leert. In de inhoud onder de video wordt het concept nader toegelicht, zodat u alles in uw eigen tempo kunt nalezen en leren.

Als u **niet bekend** met Power BI bent, helpt deze cursus u op weg. Als u een **doorgewinterde gebruiker** van Power BI bent, zal deze cursus de samenhang tussen de concepten inzichtelijk voor u maken en de hiaten opvullen. We hopen dat de cursus aan uw verwachtingen voldoet en zullen in de toekomst meer inhoud toevoegen.

## <a name="what-is-power-bi"></a>Wat is Power BI?
**Power BI** bestaat uit een verzameling softwareservices, apps en connectors die samenwerken om uw niet-gerelateerde gegevensbronnen om te zetten in coherente, visueel aantrekkelijke en interactieve inzichten. Of uw gegevens nu bestaan uit een eenvoudig Excel-spreadsheet of een verzameling van cloudgebaseerde en on-premises hybride datawarehouses, met **Power BI** kunt u eenvoudig verbinding maken met uw gegevensbronnen, visualiseren (of ontdekken) wat belangrijk is en dat delen met wie u maar wilt.

![](media/0-0-what-is-power-bi/c0a0_1.png)

**Power BI** kan snel en eenvoudig zijn. Zo kunt u bijvoorbeeld snel inzichten maken op basis van een Excel-spreadsheet of een lokale database. Maar **Power BI** is ook een robuust en geavanceerd programma waarmee uitgebreide modellen en realtime analyses kunnen worden gemaakt en de mogelijkheid maatwerkontwikkeling biedt. Power BI kan dus fungeren als een persoonlijk hulpprogramma voor rapportage en visualisatie, maar ook als de analyse- en besluitvormingsmotor achter groepsprojecten, afdelingen en complete bedrijven.

## <a name="the-parts-of-power-bi"></a>De onderdelen van Power BI
Power BI bestaat uit de Windows-bureaubladtoepassing **Power BI Desktop**, een online SaaS-service (*software als een dienst*) met de naam de **Power BI-service** en Power BI -Mobiel **-apps** voor Windows-telefoons en -tablets en iOS- en Android-apparaten.

![](media/0-0-what-is-power-bi/c0a0_2.png)

Deze drie elementen, **Desktop**, de **service**en **Mobiel**, zijn ontworpen om op basis van de behoeften of de rol van de gebruik een zo efficiÃ«nt mogelijke manier te bieden om zakelijke inzichten te maken, te delen en te gebruiken.

## <a name="how-power-bi-matches-your-role"></a>Hoe Power BI aansluit bij uw rol
Hoe u Power BI gebruikt, is mogelijk afhankelijk van uw rol in een project of een team. Het is heel goed mogelijk dat andere personen, met andere rollen, Power BI op een andere manier gebruiken.

Het bijvoorbeeld mogelijk dat u voornamelijk de **Power BI-service** gebruikt, dat uw collega die alle cijfers in zakelijk rapporten verwerkt, intensief gebruikmaakt van **Power BI Desktop** (en de Desktop-rapporten naar de Power BI-service publiceert, die u vervolgens bekijkt). Weer een andere collega, van de verkoopafdeling, gebruikt mogelijk vooral de Power BI-telefoon-app om de verkoopquota bij te houden en detailgegevens van nieuwe verkoopleads weer te geven.

Het is ook mogelijk dat u op verschillende momenten verschillende elementen van **Power BI** gebruikt, afhankelijk van wat u probeert te bereiken of wat uw rol voor een bepaald project of bepaalde taak.

Misschien houdt u de voorraadontwikkeling en de productievoortgang in de gaten via een realtime dashboard in de service en gebruikt u **Power BI Desktop** om rapporten met statistieken voor klantcontacten voor uw eigen team te maken. Hoe u Power BI gebruikt, is mogelijk afhankelijk van welke functie of service van Power BI het meest geschikt is voor uw situatie. Hoe dan ook, elk onderdeel van Power BI is beschikbaar voor u en dit is precies wat Power BI zo flexibel en interessant maakt.

De volgende drie elementen worden besproken: **Desktop**, de **service** en apps van **Mobiel**. Verderop in deze cursus **Begeleide training** volgen er meer details. In aanstaande artikelen zullen we ook rapporten maken in Power BI Desktop, deze delen via de service en hierop inzoomen op ons mobiele apparaat.

## <a name="the-flow-of-work-in-power-bi"></a>De werkstroom in Power BI
Een algemene werkstroom in Power BI begint in **Power BI Desktop**, waar een rapport wordt gemaakt. Dat rapport wordt vervolgens gepubliceerd naar de Power BI-**service** en gedeeld, zodat de informatie kan worden gebruikt in de apps van **Power BI - Mobiel**.

Het gebeurt niet altijd op die manier en op zich is dat geen probleem, maar we gebruiken deze stroom om u de verschillende onderdelen van Power BI te leren en uit te leggen hoe ze elkaar aanvullen.

Goed, nu we een overzicht van deze cursus hebben, weten waar Power BI voor wordt gebruikt en wat de drie belangrijkste elementen zijn, kunnen we eens gaan kijken hoe het is om met **Power BI** te werken.


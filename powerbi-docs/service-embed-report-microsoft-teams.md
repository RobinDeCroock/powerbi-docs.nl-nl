---
title: Rapport insluiten met het Power BI-tabblad voor Microsoft Teams
description: Met het Power BI-tabblad voor Microsoft Teams kunt u eenvoudig interactieve rapporten insluiten in kanalen en chats.
author: LukaszPawlowski-MS
ms.author: lukaszp
ms.reviewer: ''
featuredvideoid: ''
ms.service: powerbi
ms.subservice: powerbi-service
ms.topic: conceptual
LocalizationGroup: Share your work
ms.date: 01/31/2020
ms.openlocfilehash: fb4846a777dda4787e1ed0be7de869367a616ea5
ms.sourcegitcommit: b22a9a43f61ed7fc0ced1924eec71b2534ac63f3
ms.translationtype: HT
ms.contentlocale: nl-NL
ms.lasthandoff: 02/21/2020
ms.locfileid: "77530482"
---
# <a name="embed-report-with-the-power-bi-tab-for-microsoft-teams"></a>Rapport insluiten met het Power BI-tabblad voor Microsoft Teams

Met het bijgewerkte Power BI-tabblad voor Microsoft Teams kunt u eenvoudig interactieve rapporten insluiten in Microsoft Teams-kanalen en -chats.

Gebruik het Power BI-tabblad voor Microsoft Teams om uw collega's te helpen de gegevens te vinden die uw team gebruikt en de gegevens te bespreken in uw teamkanalen.

## <a name="requirements"></a>Vereisten

Het volgende is vereist voor het werken met het **Power BI-tabblad voor Microsoft Teams**:

- Een Power BI Pro-licentie, of het rapport moet zijn ingesloten in een [Power BI Premium-capaciteit (EM of P SKU)](service-premium-what-is.md) met een Power BI-licentie.
- Het Power BI-tabblad voor Microsoft Teams.
- Als gebruikers het rapport willen gebruiken moeten ze zich aanmelden bij de Power BI-service om hun Power BI-licentie te activeren.
- Gebruikers moeten gemachtigd zijn om het rapport weer te geven.

## <a name="embed-your-report"></a>Uw rapport insluiten
Als u uw rapport wilt insluiten in een Microsoft Teams-kanaal of -chat, voegt u het toe zoals hieronder wordt beschreven.

1. Open het gewenste kanaal of de chat in Microsoft Teams en selecteer het pictogram **+** .

    ![Een tabblad toevoegen aan een kanaal of chat](media/service-embed-report-microsoft-teams/service-embed-report-microsoft-teams-add.png)

2. Selecteer het Power BI-tabblad.

    ![Lijst met Microsoft Teams-tabbladen waarin Power BI wordt weergegeven](media/service-embed-report-microsoft-teams/service-embed-report-microsoft-teams-tab.png)

3. De beschikbare opties gebruiken om een rapport te kiezen uit een werkruimte, Gedeeld met mij of een Power BI-app

    ![Instellingen voor het Power BI-tabblad voor Microsoft Teams](media/service-embed-report-microsoft-teams/service-embed-report-microsoft-teams-tab-settings.png)

4. De naam van het tabblad wordt automatisch bijgewerkt met de naam van het rapport, maar u kunt deze wijzigen. 

5. Klik op **Opslaan**.

## <a name="supported-reports"></a>Ondersteunde rapporten

Op het tabblad kunt u de volgende rapporten insluiten:

- Interactieve en gepagineerde rapporten
- Rapporten in Mijn werkruimte, de nieuwe werkruimte-ervaring en klassieke werkruimten
- Rapporten in Power BI-apps


## <a name="grant-access-to-reports"></a>Toegang verlenen tot rapporten

Wanneer een rapport wordt ingesloten in Microsoft Teams, zijn gebruikers niet automatisch gemachtigd om het rapport weer te geven. U moet [gebruikers toestaan om het rapport weer te geven in Power BI](service-share-dashboards.md). U kunt een Office 365-groep voor uw team gebruiken om dat gemakkelijker te maken. 

> [!IMPORTANT]
> Controleer wie het rapport kan raadplegen in de Power BI-service en verleen toegang tot personen die niet worden vermeld.

Eén manier om ervoor te zorgen dat iedereen in uw team toegang heeft tot rapporten die u insluit, is door deze in één werkruimte in Power BI te plaatsen en de Office 365-groep voor uw team toegang te geven tot de werkruimte.

## <a name="known-issues-and-limitations"></a>Bekende problemen en beperkingen

- Power BI ondersteunt niet dezelfde gelokaliseerde talen als Microsoft Teams. U kunt hierdoor mogelijk niet de juiste lokalisatie zien in een ingesloten rapport.
- Power BI-dashboards kunnen niet worden ingesloten in het Power BI-tabblad voor Microsoft Teams.
- Een gebruiker zonder een Power BI-licentie of machtiging voor het rapport krijgt een bericht dat de inhoud niet beschikbaar is.
- Er kunnen problemen optreden als u Internet Explorer 10 gebruikt. <!--You can look at the [browsers support for Power BI](consumer/end-user-browsers.md) and for [Office 365](https://products.office.com/office-system-requirements#Browsers-section). -->
- [URL-filters](service-url-filters.md) worden niet ondersteund voor het Power BI-tabblad voor Microsoft Teams.
- In nationale clouds is het nieuwe Power BI-tabblad niet beschikbaar. Mogelijk is er een oudere versie beschikbaar die geen ondersteuning biedt voor de nieuwe werkruimte-ervaring of rapporten in Power BI-apps. 
- Zodra het tabblad is opgeslagen, kan de tabbladnaam niet meer worden gewijzigd via de tabbladinstellingen. Gebruik de naamswijzigingsoptie om deze te wijzigen.

## <a name="next-steps"></a>Volgende stappen
- [Een dashboard delen met collega's en anderen](service-share-dashboards.md)  
- [Een app maken en distribueren in Power BI](service-create-distribute-apps.md)  
- [Wat is Power BI Premium?](service-premium-what-is.md)

Hebt u nog vragen? [Misschien dat de Power BI-community het antwoord weet](https://community.powerbi.com/)
